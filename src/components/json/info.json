{
    "paragraphs": [
        "W <i>Manifeście ksenofeministycznym. Ku polityce wyobcowanej</i> przeczytamy, że ksenofeminizm wykorzystuje wyobcowanie jako impet konieczny do tworzenia nowych światów. W końcu wszyscy jesteśmy wyobcowani_e i nigdy nie było inaczej − „To poprzez naszą alienację, a nie pomimo niej, możemy wydostać się z bagna tego, co bezpośrednie”<sup>1</sup>. W kontekście przepływów teraźniejszości i architektury ledwo doświadczonej przeszłości, owo wyobcowanie w wielu przypadkach odczuwalne było z traumatyczną intensywnością w okresie izolacji, spowodowanej pandemią COVID-19. To właśnie wtedy powstał pomysł przeniesienia do przestrzeni wirtualnej planowanej wystawy „The Trouble With Double”, która okazała się niemożliwa do zrealizowania w tym czasie w przestrzeni galeryjnej. Projekt dotyczył problemu podwójności czy raczej wielości, zarówno jeżeli chodzi o tożsamość, płciowość, seksualność, uwarunkowania psychiczno-osobowościowe, jak również materialność i wirtualność, uwypuklając zacierające lub całkiem zatarte podziały tego rodzaju sztucznych konstruktów. Tytuł projektu nawiązuje do zmieniającej się i ewoluującej na przestrzeni wieków figury sobowtóra oraz jego kłopotliwego statusu, o czym pisali, między innymi Johann Wolfgang van Goethe, Edgar Allan Poe, Oscar Wilde, Sigmund Freud, Jacques Lacana czy Jean Baudrillard. Sobowtór bowiem traktowany był zwykle jako zagrożenie dla podmiotowej jedności, postrzegany jako fałszywy bliźniak albo bliźniaczka, którego_ą należy unicestwić, by powrócić do tożsamościowej harmonii. U Baudrillarda przeczytamy, na przykład, że:",
        "<div class=\"smaller\">„Prawdziwym rozwiązaniem kompleksu Edypa nie byłoby już rozdzielenie z matką i ojcem, lecz rozdzielenie z owym przyrodzonym bliźniakiem. Tego sobowtóra trzeba poddać egzorcyzmom, wypędzić go, aby być sobą, i być może nigdy nie osiągamy tego naprawdę. Widmo bliźniaka, to bliźniacze podwojenie dręczy nas i zawsze grozi tym, że nas z nim pomylą (…). Kto pozostaje z nim zlepiony, jest żywym trupem − i w pewien sposób żywymi trupami jesteśmy wszyscy, złapani w pułapkę feralnej tożsamości. Jedyna droga do odrębności prowadzi poprzez przepołowienie i zachwianie symetrii”<sup>2</sup>.</div>",
        "Dopiero współczesny status sobowtóra czy też alternatywnej, hybrydycznej tożsamości związanej w dużej mierze z postmedialną estetyką i przestrzenią wirtualną, zyskał emancypacyjny potencjał wymykania się sztucznym ograniczeniom oraz konstruktom. „Jeśli natura jest niesprawiedliwa, zmień naturę!”<sup>3</sup>. I to właśnie ten potencjał, który można odnaleźć w twórczości zaproszonych do projektu artystek i artystów stał się punktem wyjścia „The Trouble With Double”.",
        "Wystawa, która w początkowej wersji miała być rodzajem hybrydy pomiędzy tym, co wirtualne a pozawirtualne, innymi słowy, materialne obiekty artystyczne miały wchodzić w przestrzeni galeryjnej w relacje z wizualizacjami 3D, ostatecznie całkowicie przeniosła się do środowiska <i>virtual reality</i>. W ten sposób w czasie lockdownu na platformie Mozilla Hubs powstała alternatywna wersja wystawy, która zakwestionowała umocowanie w − tak zwanej − realnej przestrzeni. W projekcie nie chodziło jednak o proste przeniesienie obiektów w formie jpg, mp3, mp4 do przestrzeni wirtualnej za pomocą modelowania 3D, ale o badanie alternatywnych możliwości prezentowania sztuki i wytworzenia pewnego rodzaju utopijnej przestrzeni czy artystycznej fantazji, co miało stanowić odpowiedź na panującą rzeczywistość w przestrzeni pozawirtualnej. Ponadto projekt był oddolną, nieinstytucjonalną inicjatywą, łączącą wykorzystanie nowych technologii oraz zagadnień teoretycznych i politycznych, a więc kwestii szeroko pojętej niebinarności, kwestii kobiet czy osób queerowych.",
        "Wiedząc jednak jaki jest charakter utopii i jak bywa z problematyczną realizacją fantazji, odpowiedzią na „The Trouble With Double”, a jednocześnie odpowiedzią na dynamicznie zmieniającą się postpandemiczną rzeczywistość, a także pewnego rodzaju fiasko wirtualności względem docenionej dzięki swojemu własnemu deficytowi realności, okazał się być projekt „[T]error”. Dwuznaczność tytułu odwołuje się zarówno do przemocowej taktyki, jak i błędu, zakłócenia − <i>error</i>. Jedno i drugie można odnieść, po pierwsze, do niesprawdzenia się − przynajmniej na chwilę obecną − przestrzeni wirtualnej (jako formy komunikacji, formy realizowania potrzeb społecznych czy prezentowania sztuki), nadal ustępującej realności; po drugie, do nadprodukcji wirtualnych projektów, uwydatniających tym samym coraz dalej sięgającą totalność kapitalistycznych mechanizmów; po trzecie, do absurdalnej, ale i przerażającej sytuacji społeczno-politycznej w Polsce w sezonie wiosna-lato 2020. Dlatego „[T]error” przewrotnie odnosząc się do tych rejestrów, podejmuje odwrotny niż „The Trouble With Double” kierunek − od wirtualu do realu, kwestionując radykalny VR na rzecz hybrydy obydwu przestrzeni. Efektem jest demontaż dotychczasowego środowiska wystawy „The Trouble With Double” w imię estetyki chaosu i glitchu wraz z potencjałem zhakowania (nowej) rzeczywistości. Owym hakowaniem jest równoległe poprowadzenie projektu w przestrzeni wirtualnej, jak i materialnej − <i>secret party</i> i działania <i>site specific</i> z propozycjami dj-setów streamowanych do przestrzeni wirtualnej.",
        "Ostatnią częścią tego swoistego tryptyku jest to, od czego rozpoczął się cały projekt, czyli wystawa w przestrzeni galeryjnej zatytułowana „Celebrity”, która kontynuować będzie wątki wielości i hybrydycznych tożsamości, biorąc na warsztat kontrowersyjny dramat Franka Wedekinda <i>Lulu</i> oraz mechanizmy i strukturę marzenia sennego. Zatem koncepcja zatacza pełne koło i pozornie wraca do punktu wyjścia, jednak ten zmieniony kierunek, a więc droga od wirtualu do realu, a nie odwrotnie, nadaje jej zupełnie nową dynamikę. Pozwoli to na czerpanie z przepracowanych już wirtualnych narzędzi, które w przestrzeni pogłębionej, ale i świadomej symulacji wciąż ulegają dezaktualizacji, po to by móc badać ich mechanizmy w przestrzeni pozawirtualnej. Wystawa będzie stanowić podsumowanie projektu i kwintesencję postmedialności − trajektorii pomiędzy tradycyjnymi formami medialnymi ściśle powiązanymi ze stymulującymi je i regulującymi rozpoznaniami oraz diagnozami natury teoretycznej, a także ideami wcielanymi w życie w cyberkulturowej praktyce. I aby raz jeszcze sięgnąć do przywołanego już <i>Manifestu</i>: \"Wystawa, która w początkowej wersji miała być rodzajem hybrydy pomiędzy tym, co wirtualne a pozawirtualne, innymi słowy, materialne obiekty artystyczne miały wchodzić w przestrzeni galeryjnej w relacje z wizualizacjami 3D, ostatecznie całkowicie przeniosła się do środowiska virtual reality. W ten sposób w czasie lockdownu na platformie Mozilla Hubs powstała alternatywna wersja wystawy, która zakwestionowała umocowanie w − tak zwanej − realnej przestrzeni. W projekcie nie chodziło jednak o proste przeniesienie obiektów w formie jpg, mp3, mp4 do przestrzeni wirtualnej za pomocą modelowania 3D, ale o badanie alternatywnych możliwości prezentowania sztuki i wytworzenia pewnego rodzaju utopijnej przestrzeni czy artystycznej fantazji, co miało stanowić odpowiedź na panującą rzeczywistość w przestrzeni pozawirtualnej. Ponadto projekt był oddolną, nieinstytucjonalną inicjatywą, łączącą wykorzystanie nowych technologii oraz zagadnień teoretycznych i politycznych, a więc kwestii szeroko pojętej niebinarności, kwestii kobiet czy osób queerowych.",
        "<div class=\"smaller\">„Technologie cyfrowe są nierozerwalnie związane z ubezpieczającymi je materialnymi realiami; są one tak połączone, że jednych można użyć do zmiany drugich dla wszelakich celów. Zamiast uzasadniać prymat wirtualnego nad realnym, albo materialnego nad wirtualnym, ksenofeminizm zahacza o punkty władzy i bezsiły w obu tych domenach, aby wykorzystać tę wiedzę w ramach skutecznych interwencji w naszą wspólnie komponowaną rzeczywistość”<sup>4</sup>.</div>",
        "<br><div class=\"annotation\"><sup>1</sup> Laboria Cuboniks, <i>Manifest ksenofeministyczny. Ku polityce wyobcowanej</i>, <a href=\"https://laboriacuboniks.net/manifesto/ksenofeministyczny-ku-polityce-wyobcowanej/\">https://laboriacuboniks.net/manifesto/ksenofeministyczny-ku-polityce-wyobcowanej/</a> [dostęp: 25.08.2020].<br><sup>2</sup> J. Baudrillard, <i>Przed końcem. Rozmawia Phillippe Petit</i>, tłum. R. Lis, Wydawnictwo Sic!, Warszawa 2001, s. 123−124.<br><sup>3</sup> Laboria Cuboniks, dz.cyt.<br><sup>4</sup> Tamże.</div>"
    ]
}